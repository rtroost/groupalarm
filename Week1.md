# Blog week 1 #
In week 1 van het project hebben wij de kick-off bijgewoond. Tijdens de kick-off hebben wij te horen gekregen dat het project te maken heeft met innovatie. Als projectteam gaan wij een volledig nieuw product op de markt zetten of een reeds bestaand product verbeteren.

In week 1 hebben wij ons projectteam samengesteld, bestaande uit:

<ul>
<li>Rob Troost</li>
<li>Remco van der Kleijn</li>
<li>Nick van Leeuwen</li>
<li>Stefan Bayarri</li>
</ul>

Na het samenstellen van het projectteam zijn wij gaan brainstormen over het product dat we gaan ontwikkelen.

Uiteindelijk zijn wij na zo'n drie uur tot een besluit gekomen over het product dat we gaan maken. Het wordt een groepswekker App voor Android en iOS. De App krijgt de naam 'Groupalarm'.

Met de App kunnen gebruikers groepen aanmaken en vrienden en/of kennissen uitnodigen om zich bij de groep aan te sluiten. Gebruikers kunnen bepalen om groepen te maken op basis van vrienden en/of kennissen die op hetzelfde tijdstip bij een bepaald evenement aanwezig moeten zijn.

De beheerder van de groep stelt de wekker in voor de groep zodat de wekker bij ieder groepslid op de juiste tijd af gaat. Door middel van de App kunnen alle groepsleden zien wie er al wakker zijn en wie nog niet. Hierdoor kan men elkaar of derden waarschuwen als iemand nog niet wakker is, uiteindelijk zullen alle groepsleden hierdoor op tijd bij het evenement aanwezig zijn.

In week 2 zullen wij aan de slag gaan met de probleemstelling van de App.