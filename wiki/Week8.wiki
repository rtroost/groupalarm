= Blog week 8 =

In week 8 hebben we verder gewerkt aan de onderstaande user stories:

<ul>
<li>Bij het installeren van de App moet het telefoonnummer van de gebruiker geregistreerd worden.</li>
<li>Als gebruiker wil ik een overzicht kunnen zien van alle groepen waarin ik zit.</li>
<li>De beheerder moet meerdere wekkers kunnen instellen voor de groep.</li>
<li>Als gebruiker wil ik alle wekkers kunnen zien in een overzicht van alle groepen waar ik in zit inclusief mijn eigen wekker.</li>
</ul>

Tijdens het ontwikkelen van deze user stories zijn we tegen het probleem aangelopen dat we de App niet kunnen ontwikkelen voor iOS, het blijkt dat Phonegap en tevens Titanium niet de mogelijkheid bieden om voor iOS te ontwikkelen zonder de beschikking te hebben over een Mac. Hierop hebben we besloten om het ontwikkelen voor iOS voorlopig naast ons neer te leggen en ons volledig te richten op Android.

We hebben besloten om de App in eerste instantie volledig te gaan ontwikkelen voor Android. Zodra alle functionaliteiten die de App compleet maken in Android functioneel zijn zullen we voor andere besturingssystemen gaan ontwikkelen. We hebben deze keuze gemaakt omdat we liever één goed werkende App af hebben dan er drie hebben die voor 80% af zijn.