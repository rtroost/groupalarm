= Blog week 13 =

In week 13 hebben we een uitgebreid overleg gehad over het product.

Tijdens het ontwikkelen van een aantal user-stories zijn we er achter gekomen dat sommige functionaliteiten niet handig zijn en beter op een andere manier ontwikkeld kunnen worden. Dit gaat voornamelijk om de voorbereidingstijd en reistijd. In week 13 hebben we besloten om hier vanaf te zien omdat een normale wekker ook geen rekening houd met voorbereidings- en reistijd, dit doet de gebruiker eigenlijk al zelf bij het instellen van de wekker. De voorbereidings- en reistijd zou het dus onnodig ingewikkeld maken voor de gebruiker.

In de nieuwe situatie stelt de beheerder van een groep een wekker in, dit is de tijd waarop iedereen aanwezig moet zijn voor het event. Iedere gebruiker binnen de groep kan vervolgens zelf zijn wekker instellen om op tijd te komen voor het event. Alle gebruikers binnen de groep kunnen de wekker van andere gebruiker bijhouden om zo te zien wie er al wakker is, wie door de wekker heen heeft geslapen en wie er dus gebeld moet worden.

In week 13 hebben we de volgende user-stories afgerond:

<ul>
<li>Als gebruiker wil ik mijn benodigde reistijd instellen zodat hier rekening mee wordt gehouden met wekken.</li>
<li>Als gebruiker wil ik mijn benodigde voorbereidingstijd instellen zodat hier rekening mee wordt gehouden met wekken.</li>
</ul>

In week 13 hebben we verder gewerkt aan de volgende user-stories:

<ul>
<li>Als beheerder wil ik mijn aangemaakte groepen kunnen beheren.</li>
<li>Als beheerder wil ik een wekker met bijbehorende tijd in kunnen stellen voor de groep.</li>
<li>Als beheerder wil ik meerdere wekkers in kunnen stellen voor de groep.</li>
<li>Groepsleden moeten van elkaar kunnen zien of men wakker is.</li>
<li>Als gebruiker wil ik de gegevens van andere gebruikers kunnen bekijken door middel van een profiel pagina.</li>
<li>Als gebruiker wil ik mijn profiel kunnen beheren.</li>
<li>Als gebruiker wil ik een backup telefoonnummer in kunnen stellen.</li>
</ul>